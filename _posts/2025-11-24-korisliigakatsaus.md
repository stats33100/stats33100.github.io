---
title:  "Korisliigakatsaus 26.11.2025 – Mitä runkosarjan puoliväli kertoo?"
layout: post
categories: korisliiga, sarjakatsaus
---

Miesten Korisliiga on viettänyt pientä ottelutaukoa, mikä tarjoaa mainion hengähdyshetken kaivaa tilastot esiin ja tarkastella, missä mennään runkosarjan puolivälissä. Kaikilla joukkueilla on pelattuna 11 ottelua – vielä varsin ohut otanta mihinkään tilastolliseen tarkasteluun, mutta ei anneta sen häiritä.

Miksi ei vertailla piste-eroja?
Piste-erojen vertailu on hieman harhaanjohtavaa, koska joukkueet pelaavat eri tempoilla. Jos joukkue pelaa todella hitaalla tempolla, pysyy vastustaja kehnollakin puolustuksella melko pienissä pisteissä, koska pallonhallintoja on vähemmän. Toisaalta nopealla tempolla pelaavan joukkueen vastustaja saa yleensä paljonkin pisteitä, vaikka puolustus olisi hyvää. Siksi hyökkäyksen ja puolustuksen tehokkuus (Offensive/Defensive Rating tai Offensive/Defensive Efficiency) tarjoavat reilumman vertailupohjan. [Nämä saadaan laskettua][efficiency] jakamalla joukkueen tekemät ja päästämät pisteet per 100 pallonhallintaa. 

![el_korisliiga_2025-11-24](/assets/images/image_ortg_drtg_korisliiga_2025-11-24_r.webp)

## Ketkä siis pärjäävät?
Sarjataulukon kärjestä löytyy Vilpas yhdeksän voitollaan. Perässä tulevat Kauhajoki ja Honka (8 voittoa) ja Seagulls (7). Ylempään jatkosarjaan on matkalla myös KTP ja Pyrintö (6). Nämä joukkueet, Honkaa lukuun ottamatta näkyvätkin selvästi myös kaaviossa. Vilpas kauimpana ”0-tasosta” ylivoimaisen hyökkäämisen ansiosta. Kauhajoki, Seagulls (sarjan paras puolustus), KTP ja Pyrintö selvästi plussan puolella. Honka taas on sijoitustaan heikommalle, mikä ei lupaa hyvää joulun top3 -haaveille. Kaavio ei tietenkään huomio pelaaja muutoksia. Onkin ennustettavissa, että Uusikaupunki, joka on jo nyt sarjan keskitasoa hyökkäyksessä ja puolustuksessa voi vielä nousta useamman sijan mikäli [pelaajavaihdot][uki-vaihdot] osuivat edes jotenkin kohdalleen.

## Keillä on vaikeaa?
Loukkaantumisista kärsinyt Kobrat ovat sarjan hännillä huonoimmalla puolustuksella ja toiseksi huonoimmalla hyökkäyksellä. Myös Kouvot ja Lahti ovat puolustuksessa ja hyökkäyksessä alle keskitason. Tähän mennessä sarjan pahinten on kuitenkin flopannut Kataja. Kataja lähti kauteen suurella 770 000 € kokonaisbudjetilla (447 000 € palkkabudjetti) ja tavoitteena finaalipaikka. Pelaaja vaihdosten myötä veikkaan, että budjetti on vain paisunut. Vaikka Kataja voi pelata hyvän kevään ja haasta kärkijoukkueita, niin ensimmäiset 11 peliä ovat olleet painajaista.

Alla kaavio ”Efficiency Differences”, jossa on kuvattu hyökkäys tehokkuus miinus puolustuksen tehokkuus, jolloin saadaan etäisyys 0-tasosta (keskiarvosta), sekä kauden kokonaisbudjetit.

![eff_diff_korisliiga_2025-11-24](/assets/images/image_eff_diff_korisliiga_2025-11-24_r.webp)

![budjetit_korisliiga_2025-2026](/assets/images/image_m_korisliiga_budjetit_25-26_r.webp)

## Minkälaista peliä on pelattu?

Mitkä joukkueet pelaa ”tylsää modernia NBA-peliä” , jossa roiskitaan paljon kolmosia ja vapareita? Mitkä joukkueet pelaa ”viihdyttävää peliä ”, jossa päästään korille, mutta ei jatkuvasti odotella vapareita? Tietenkään asia ei mene noin, mutta joka tapauksessa seuraavaan kaaviosta näkyy, kuinka joukkueiden 3p-heittojen ja vapaaheittojen suhde jakautuu. Kenties tuo hieman auttaa hahmottamaan eri pelityylejä, vaikkakin ei kerro mitään heittojen laadusta. On aivan eri heitoista kyse, jos joukkue pompottaa 20 sekuntia kaarella ja sitten viskoo logolta, kuin avoimet 3p-heitot, joita päästään heittämään suoraan korilta tulevasta syötöstä. Kaaviosta myös erottuukin, kuinka neljä eniten kolmosia heittävää joukkuetta (Kouvot, Lahti, Kataja ja Kobrat) ovat kaikki sarjan hännillä. Toisaalta myös Seagulls ja Kauhajoki heittävät keskivertoa enemmän ja menestyvät. Erityisesti kaaviosta erottuu Lahti roiskimalla paljon kolmosia pääsemättä vapareille. Yhtälö ei ole ollut tehokas. Pyrinnön leikkauspainotteinen peli on puolestaan tuottanut hyvin tuloksia vaikka Pyrinnöltä tänä vuonna tulivoimaa puuttuukin.

![3p_ft_rate_korisliiga_2025-11-24](/assets/images/image_3p_rate_versus_ft_rate_korisliiga_2025-11-24_r.webp)

##Ketkä ovat olleet kuumia tai kylmiä pelaajia?
Kun pelaajien pisteiden teon tehokkuutta verrataan, niin paras yksittäinen mittari sille on [True Shooting Percentage (TS%)][TS], koska se kertoo 1p, 2p ja 3p-heittojen tarkkuuden yhdellä, selkeällä ja helpolla arvolla . 
Pelaajat ovat pelanneet vasta 9 peliä, joten sattumalla on valtava merkitys, mutta kun rankkaaminen on kivaa, niin tehdään.

Valitsin ensin Korisliigan 30 eniten heitonyrityksiä ottanutta pelaajaa, kun ei ole järkeä verrata pelaajaa, jonka tehtävä on skorata pelaajaan, joka saa ottaa heiton jos aivan auki jätetään. Kun tämän joukon heittoprosentteja tarkastellaan, niin tähän mennessä kuumimman käden on omistanut Mikael Aalto 71,1 %:lla. Hän on eittämättä Korisliigan paras suomalainen skoraaja.

![top5_korisliiga_2025-11-24](/assets/images/image_top5_tspct_korisliiga_2025-11-24_r.webp)

Edellä mainitun joukon heikoimmasta viimeistelystä on vastannut Ville Tahvanainen, jonka tahmea 46.1 TS% jättää toivomisen varaa. Oletan kuitenkin, että sarjatulokas parantaa vielä jouluun mennessä, kun uudet pelaajat on saatu sisään. Bottom 5:sta löytyy Katajan Henri Permanto ja Jayden Tayler. Kuten jo aiempana mainitsin, niin Katajalla on ollut hirveä aloitus ja se heijastuu myös tilastoissa. Henrillä voi vielä viimeistely parantua, mutta [Jaydenille tämä on jo myöhäistä][kataja-vaihto]. Myös Lahtelaisten kehno alku näkyy tehottomuudessa. Vili Nymanin 49,0 TS% on sarjan kolmanneksi heikoin ja kuudennelta sijalta löytyy Corey Tripp 51,0 TS%.

![bottom5_korisliiga_2025-11-24](/assets/images/image_bottom5_tspct_korisliiga_2025-11-24_r.webp)

Sarjassa on nyt, jo perinteiseen tapaan, nähty kesken kauden paljon muutoksia rostereissa, ja suuretkin muutokset ovat mahdollisia. Katsotaan, miltä tilastot näyttävät seuraavan 11 ottelun jälkeen.

[efficiency]: https://3stepsbasket.com/stats-explained
[uki-vaihdot]: https://www.korihait.fi/uutiset/korihait-tekee-kokoonpanomuutoksia-frank-champion-ja-jamir-harris-liittyvat-haiparveen/
[TS]: https://www.nbastuffer.com/analytics101/true-shooting-percentage/

[kataja-vaihto]: https://www.katajabasket.fi/jaquan-carlos-ja-jayden-taylor-eivat-jatka-kataja-basketissa/

